18

19. Aetas quondam mundi fuit, qua dei cum deis rixabantur. Iovis imperio pax et
concordia stabilitae. Inde locus de Hercule Ol. IX, 30-40 explicatus.

Olim, antequam ad gubernacula mundi Iuppiter accessit, deorum in mundo munera
nondum discriminata erant; hoc postea demum factum; itaque dei cum deis bella gere-
bant: rixabantur; heroes quoque, a communi discordiarum et rixarum incendio correpti,
certaminibus illis se immiscuerunt. Illustratur hoc Herculis luculenta imagine, v. 30,
qui Minervam ducem secutus eiusque iussu clavam adversus tres deos, Neptunum, Apol-
linem, Ditem patrem, quassare ausus sit. Hac narratione Pindarus, qui semper et ubique
Herculem tanquam celsissumum generis humani exemplar veneratur, nihil profecto quid-
quam de huius herois laudibus detractum volt, immo statum mundi, qualis ante Iovis
supremum regnum fuerit, viventibus coloribus depingit. Illo enim tempore mundi pulcherrimi
flos nondum folia recluserat, sed pulcherrima quaeque etiamtunc tanquam in incunabulis
latebant. Sed secutum est Iovis imperium, qui dissonantia in perfectissimam harmoniam
copulavit, munera dis omnibus certa attribuit, limites constituit. Pindarus in his rebus
adumbrandis eandem haud dubie theologiam secutus est, de qua tradit Hesiodus Theog.
881 αὐτὰρ ἐπεί ῥα πόνον μάκαρες Θεοὶ ἐξετέλεσσαν, ΙΙ Τιτήνεσσι δὲ τιμάων κρίναντο βίηφι, ΙΙ δή
ῥα τότ) ὤτρυνον βασιλευέμεν ἠδὲ ἀνάσσειν ΙΙ Γαίης φραδμοσύνῃσιν Ὀλύμπιον εὐρύοπα Ζῆν ΙΙ
ἀθανάτων. ὁ δὲ τοῖσιν ἐὺ διεδάσσατο τιμάς. De ludis victoriae, quibus di immortales de
Titanibus, post octoginta annos (Hes. Theog. 636 συνεχέως ἐμάχοντο δέκα πλείους ἐνιαυτούς)
tandem perdomitis et devictis, triumpharint, miram antiqua simplicitate narrationem habet
Eumelus poeta seu Arctinus. Athen. I p. 22, c Εὔμηλος δὲ ὁ Κορίνθιος ἢ Ἀρκτῖνος τὸν Δία
ὀρχούμενόν που παράγει λέγων· Μέσσοισιν δ’ ὠρχεῖτο πατὴρ ἀνδρῶν τε θεῶν τε. conf. Prellerum,
Mythol. Graec. 13, 49. Post illam victoriam iam omnia Iovis nutui parent. Itaque
quemadmodum olim Herculi certamen adversus deos impune fuit, ita nunc, rege et summae
in mundo harmoniae custode Iove, maxumum scelus sit, si quis perfectissimum hunc
rerum ordinem ad priscum χάος retro torquere audeat3 qui talia moliatur, inenarrabilem
illam mundi pulchritudinem et harmoniam furoris sui strepitu impleverit. Hoc est quod
poeta dicit Ol. IX. 37 τό γε λοιδορῆσαι θεοὺς Η ἐχθρὰ σοφία καὶ τὸ καυχᾶσθαι παρὰ καιρὸν
μανίαισιν ὑποκρέκει.

20. In mundi a Iove optime constituti corpore, ut omnibus omnino rebus,
ita singulis quoque hominibus locus certus divinitus attributus est.
In ea re nititur ius nobilitatis.

Iam in carminis progressu egregie exponit poeta, quae nunc sit in mundo a Iove
optime constituto humani generis sors et conditio. Non ea est vera virtus, quae limites
a Iove constitutos audacter perrumpit, transilit, subvertit, sed quae sanctissime eos ob-

