9. Pindarus Locrensium familiarum, cladem suam lugentium, decus egregie vindicat.

Cum igitur his rerum gestarum fiuctibus gentes Locrorum nobiles magnopere
afflictae essent et ademptam sibi summam in republica, qua antea nullo unquam adversante
floruerant, auctoritatem lugerent, in ludis eius anni Olympiis Ol. 81, 1:456 pulcherrimum
eis solatium affulsit Epharmosti, unius haud dubie ex principibus totius factionis viri,
splendida in lucta victoria. Optimates enim Locrenses omnino ludis gymnicis egregie
studuisse e toto Pindari carmine Ol. IX elucet. Praeter Epharmostum Lampromachum
quoque quendam, Epharmosti amicum, nam cum Achille et Patroclo ambos v. 77 comparat,
tanquam alterum Locrorum decus meritis laudibus poeta effert, qui in Isthmiis eodem
cum Epharmosto die vicerit, v, 83 ἦλθον ΙΙ τιμάορος Ἰσθμίαισι Λαμπρομάχου μίτραις, ὅτ’
ἀμφότεροι κράτησαν Η μίαν ἔργον ἀν’ ἁμέραν. Pindaro sine dubio acceptissima haec invitatio
accidit, ut Epharmosti victoriam caneret. Totum carmen, sententiis gravissimis et luculen-
tissimis refertum, eo consilio compositum est, ut optimates Locrenses Pindarus erigeret et
consolaretur, utque universae Graeciae ostenderet, quam illi iniuste e principatu in sua
republica fluctibus et procellis civilibus expulsi essent. Athenienses etsi non verbis apertis,
sed tecte, ut, qui velint, intellegere possint, tangi nonnullis carminis locis velut v. 100
constat. Boeckhius edit. Pind. Explicatt. ad. Isthm. VI p. 532 init. rectissime observavit, in
compluribus Olympiadis LXXXI carminibus poetam Atheniensium, qui antiquos et traditos
in Graecia ordines identidem perturbare ausi sint, tectam quandam reprehensionem verbis suis
affudisse. Accedit aliquid praeterea, quod magni momenti est. Hoc carmen, quamquam
primo adspectu unice Locrum videtur, minime tamen huic uni rei studet, ut, quam illustris
Locrorum nobilitas sit, quae cum Pyrrha et Deucalione proximo cognationis vinculo
coniungatur, omnibus explanetur: immo maius quid praeter hoc Pindarus demonstrandum
sibi proposuit. Non solorum Locrorum, sed nobilitatis omnino in omnibus civitatibus iura
et caussam defendendam suscipit. Hoc enim est quod ait: Nobilitatem ingenerato sibi
iure locum certum et in mundo a Iove optime constituto quasi assignatum sibi accepisse,
quem nullum fortunarum naufragium eripere ei possit. Ac nemo unquam, id quod
infra paullo post adparebit, luculentius hunc locum de nobilitatis ingenito iure
enarrawt.

10. Locris et Epeis, ut Lelegibus ambobus, vetus commercium fuisse.

Iam vero hoc primo. quo nobiles Locrorum familiae tunc premebantur, luctu expo-
sito nunc de altera quodam molestia et iniuria dicendum, quae illis ab invidia inflicta est,
quam Pindarus in carmine suo reparare et refellere conatur pro amicitia et hospitii iure
(v. 84 προξενίᾳ δ’ . . . ἦλθον), quae cum Locris ei intercedebant. Hoc incommodum etsi non,
ut illud superius, Locrorum nobilium salutem et vitae fundamenta labefactabat, tamen
non minorem paene eis aegrimoniam attulerat, quia ad famae et originum suarum decus
obscurandum valebat. Apud Locros enim, quae erat eorum splendoris ingenerati et exi-

