19

servans ad caelum enititur. Nos omnes in certas vitae conditiones nascimur, in certum
officiorum orbem. Non fortuitum profecto est, quo loco nascare; magnam nostri partem
a maioribus hereditariam accepimus, magnum ad virtutem excolendam thesaurum.
Plurima, quae recte agimus, loco ipsi, in quo nati sumus et radices egimus, debemus,
deinde parentibus et parentum parentibus accepta referimus. Virtus igitur magna ex
parte ingenerata hominibus est. Eam sententiam luculento dicto poeta enuntiat Ol. IX,
100: τὸ δὲ φυᾷ κράτιστον ἅπαν. Haec est vetus et tradita antiquitus apud Dorios doctrina:
in totius civitatis consortio singulis divinitus locum stabilitum et assignatum esse. Archi-
damus rex apud Thuc. 2,11‚9 κάλλιστον γὰρ τόδε καὶ ἀσφαλέστατον πολλοὺς ὄντας ἐνὶ κόσμῳ
χρωμένους φαίνεσθαι. Verum enim vero, ita ratiocinatur Pindarus, multi sunt, qui de rebus
humanis longe aliter sentiunt. quibus omnia omnes decere placet, qui virtutem non inge-
nitam censent, sed strenue discendo et astute meditando eam parari posse arbitrantur;
Ol. IX, 100: πολλοὶ δὲ διδακταῖς ΙΙ ἀνθρώπων ἀρεταῖς κλέος Η ὤρουσαν ἀρέσθαι. His verbis tecte
Athenienses tanguntur, apud quos vel infimi ad summum in republica locum adspirare
audeant. Pindarus sententiam plane contrariam profitetur. Postquam enirn, nocte illa an-
tiqua. Saturni regimine, expulsa, Iovis augustis auspiciis praefulgentibus nova in mundo
dies oborta est, iam in illo totius mundi perfectissimo corpore et compage nobilibus
etiam gentibus locus aliquis conspicuos provisus et adsignatus est, quem illae tueri
debeant, quem nulla eis malevolorum hominum invidia eripere possit.

Hoc ita se habere, Locrensium familiarum nobilium exemplo egregie confirmatur.
In earum originibus nihil non divino consilio gestum est. Nam curn di Olympii cum vir-
ginibus ex Iapeti stirpe coniugia inirent, pacis laetissimae vinculum quoddam constitutum
est. Filii enim ex illis coniugiis oriundi quasi pignus sunt conciliatae inter Saturni et
Iapeti prolem concordiae in aeternum mansurae. His illi originibus freti exemplum verae
virtutis fuerunt semper eruntque; virtus autem duarum rerum, specie diversarum, perfec-
tissima coniunctione continetur: et fortitudinis in omnibus vitae certaminibus semper
inconcussae et intrepidae, et eius verecundiae, quae sine deorum ope non multum sibi
fidit cuique hoc persuasum est: ἀγαθοὶ δὲ καὶ σοφοὶ κατὰ δαῖμον> ἄνδρες ἐγένοντο.

