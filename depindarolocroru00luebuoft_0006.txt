4

omino Locrorum causam agit. Maerebant enim illo ternpore Locrorum familiae nobiles;
quare, quae est Pindari in praestanda amicis suis fide, non tantum cum laetantibus
laetatur, sed cum lugentibus luget, et, quantum fieri potest, eos erigit, defendit, consolatur.
Erat autem re vera, cur Locros consolaretur. Duplici enirn luctu afflicti erant. Primum
ab Atheniensibus grave volnus acceperant, quo omnis, qua antea floruerant in propria
republica regenda, auctoritas eis adempta erat; hoc in visceribus haerebat, hoc dies
noctesque cruciabat; accedebat quod ne salus quidem in tuto plane erat. Deinde vero
ab sacerdotibus Olympiis iniuria quadam Locri afflicti fuerant, quae licet non salutem,
sed famam tantum et decus atque illud, quo omnes homines incenduntur,¹ honoris studium
tangeret, tamen aegerrime a Locris tolerabatur. Sed haec ut totius carminis consilium
accurate et plene intellegi possit, nunc paullo iam copiosius enarranda sunt.

2. Quaenam anni 457 auctumno et anni 456 vere in Boeotia gesta sint.

Iam igitur ut priorem illa lugendi causam primum contemplemur, cohaeret haec
cum illo bello, Atheniensibus sane gloriosissumo, quod annis 457 et sequenti in Boeotia
gestum est, in quo ancipitis fortunae vicissitudines mirum in modum conspicuae fuerunt.
Anni enim 457 auctumno Lacedaemonii cum Thebanis castra ad Tanagram posuerant,
hac spe adducti, fore, ut, seditione in urbe Athenarum ab factione oligarchica mota, ipsi
ab proditoribus auxilio vocarentur. Thuc. 1, 107 . . . ἄνδρες τῶν Ἀθηναίων ἐπῆγον αὐτοὺς
κρύφα ἐλπίσαντες δῆμόν τε καταπαύσεῑν καὶ τὰ μακρὰ τείχη οἰκοδομούμενα. Sed populus
Atheniensis custode rerum publicarum Pericle in tempore hujc periculo occurrit. Argivis
in auxilium adsumptis e finibus suis egressi sunt. Magno utrinque animorum impetu
proelium apud Tanagram mense, ut videtur, Novembri anni 457 (A. Schaefer‚ de rerum

post bellum Persicum . . . gestarum temporibus p. 18) factum est, in quo magis proditione
Thessalorum equitum, qui ab Atheniensibus ad Lacedaemonios subito defecerunt, quam
armorum vi superiores facti sunt Lacedaemonii. Thuc. l, 107 ἦλθον . . . Θεσσαλῶν ἱππῆς

τοῖς Ἀθηναίοις κατὰ τὸ ξυμμαχικὸν, οἳ μετέστησαν ἑν τῷ ἔργῳ παρὰ τοὺς Δακεδαιμονοίυς.
Victoria tam ambigua fuit, ut Athenienses se victos negarent3 Lacedaemonii sane victoriam
ut prorsus certam minimeque precariam sibi vindicaverunt in inscriptione clypei, quem,
ut decumam e praeda, Iovi Olympio suspenderunt, Paus. V, 10, 4 ἐκ δὲ Τανάγρας ΙΙ τοὶ
Λακεδαιμόνιοι συμμαχία τ’ ἀνέθεν ΙΙ δῶρον ἀπ’ Ἀργείων καὶ Ἀθαναίων καὶ Ἰώνων, ΙΙ τὰν δεκάταν
νίκας εἵνεκα τῶ πολέμω. Ι

Hac pugna, licet statim post Lacedaemonii in Peloponnesum cum magno sane Theba-
norum dolore (Pind. Isthm. VI, 17 εὕδει χάρις, ἀμνάμονες δὲ βροτοί ef. Aristarchum in scholiis
ad h. 1.) redierint, in Boeotia tamen et in civitatibus vicinis optimatium factio magnopere
corroborata est. Thebanis vero id tempus commodissumum visum est ad minores Boe-
tiae civitates plane opprimendas; nam huius potissumum rei ut Thebanis copiam facerent,
Lacedaemonii illam expeditionem susceperant. Diod. XI, 81, 3 τῆς μὲν τῶν Θηβαίων
πόλεως μείζονα τόν περίβολον κατεσκεύασαν, τὰς δ’ ἑν Βοιωτία πόλεις ἠνάγκασαν ὑποτάττεσθαι

