15

memoriam Elei. In scholiis ad Apoll. Rhod. 1, 69 quod Opus Elei filius vocatur, hoc
minime, ut videtur. ex sacris Eleorum annalibus fluxit.

Locrorum familiis nobilibus nornen Opuntis sui ex Eleorum annalibus expunctum
magnum videtur luctum attulisse. Caussa, qua commoti Elei insigni hac iniuria eos
affecerint, perspicua redditur, si, quem cursum paullatim studia factionum in Eleorum
republica ceperint, reputemus. Vetustioribus temporibus post Doriensium migrationem
oligarchiam in Elide institutam esse certum est; nonaginta gentes clavom ibi rerum
publicarum tenebant, quod praeclaro Aristotelis testimonio constat; Arist. Pol. 5, 6 p. 1306,
a, 15 τῶν γερόντων ὀλίγοι πάμπαν ἐγίνοντο διὰ τὸ ἀιδίους εἶναι ἐνενήκοντα ὄντας, τὴν δ) αἳρεσιν
δυναστευτικὴν εἶναι. cf. Bursianum‚ Geogr.Graec. 2, 275.Temporibus, quae bella Persica subse-
cuta sunt, popularis factio paullatim incrementa cepit; eius rei luculentissumum documentum
estElidis urbis συνοικισμός. Anno 471, archonte Athenis Praxiergo‚ Diodorus XI, 54, l haec
in Elide gesta refert: Ἠλεῖοι μὲν πλείους καὶ μικρὰς πόλεις οἰκοῦντες εἰς μίαν πόλιν συνῳκί-
σθησαν, τὴν ὀνομαζομένην Ἦλιν. Strab⁴ VIII, 336 extr. ὀψὲ δέ ποτε συνῆλθον εἰς τὴν νῦν
πόλιν Ἦλιν, μετὰ τὰ Περσικά, ἐκ πολλῶν δήμων. Hac igitur conversione rerum gentes
Eleorum nobiles potentia et opibus, quibus ante floruerant, privatae sunt, simul foedus
cum Lacedaemoniis, quod per multa saecula ab optimatibus religiose servatum fuerat,
magis magisque solvi coeptum est. Magna tandem, ex odii diu gliscentis seminibus, dis-
cordia exarsit bello Peloponnesiaco, anno 420, propter Lepreum oppidum ab Eleis
vexatum et obsessum, a Lacedaemoniis defensum; Thuc. 5, 31, 5 οἱ δ’ Ἠλεῖοι . . . ὡς οὐκ
ἴσον ἔχοντες ἀφίστανται πρὸς τοὺς Ἀργείους . . . ἐγένοντο δὲ καὶ oi Κορίνθιοι εὐθὺς μετ’
ἐκείνους καὶ 0‘1 ἐπὶ Θρᾴκης Χαλκιδῆς Ἀργείων ξύμμαχοι.

16. Eleorum sacerdotum fabulas ad arbitrium immutandi studium. Pindarus Opuntem
maiorem ab oblivione vindicat; minoris Opuntis memoriam fabularum Graecarum thesauro
inserit.

Haec tanta studiorum civilium et iuris publici commutatio fieri non potuit, quin in
rebus quoque ad sacra pertinentibus alicuius momenti esset. Iam alia nuper occasione
oblata ostendimus sacerdotes Eleos antiquas fabulas interdum pro arbitrio detorsisse et
a pristina forma in noviciam deflexisse. Locros vero, Lacedaemoniis coniunctissimos,
Herculis Oetaei cultores studiosissumos —— nam Apollodoro, bibl. 2, 7, 7, 5 teste eum
Epicnemidiorum Locrorum exercitu Hercules adversus Eurytum conflixit —, Eleis sacer-
dotibus, Herculis Idaei fautoribus (Paus. 5, 7, 6-10), una cum Lacedaemoniis minus gratos
paullatim factos esse, admodum verisimile est. Quare ab eisdem haud ita multo post
bella Persica Opuntis, Protogeniae filii, nomen ex fabularum apud Eleos sacrarum memoria
extinctum esse crediderim. Hac iniuria Pindari quoque, Locrorum amici, hospitis, patroni
animus magnopere offensus est. In carmine igitur Ol. IX, quo defendendorum palam
Locrorum exoptatissimam occasionem nactus est, fabulam de Opunte, Protogeniae filio,
egregio et in omne tempus mansuro praeconio ab oblivione vindicat. Pindari verba,

