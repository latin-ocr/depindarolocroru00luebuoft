9

7. Gentes Locrorum sacerdotales.

Ex his igitur testimoniis aliqua profecto lux vetustissimis Locrorum rebus et rei
publicae primordiis affulget. Accedit quod etiam gentium duarum ex illustrissimo illo
centum gentium coetu nomina haud ita pridem felici casu ex inscriptione Naupactia
prodierunt, quae nunc legitur in nitidissimo Inscr. Graec. antiquiss. volumine ab Roehlio
edito, no. 321. Complectitur hic titulus leges coloniae, quae ex Locris Hypocnemidiis
Naupactum deducta est, ante annum, uti videtur, 456. Duarum ibi familiarum peculiaria
quaedam iura definiuntur, Percothariarum et Mysacheorum. Inscr. lin. 22 Περκοθαριᾶν
καὶ Μυσαχέων ἐπεί κα Ναυπάκτι[ός τι]ς γένηται . . . Haec nomina ingenioso et praeclaro
invento Fridericus Nietzsche apud Vischerum, Musei Rhen. vol. 26, 57—60 sacerdotalia
esse cognovit, quibus purgandorum a piaculis civium (περκαθαίρω) et expiandorum scelerum
officia significentur. Has quoque gentes in numero nobilissimarum fuisse, quis dubitet?
quamquam nomina patronymica non sunt, qualia ceterarum fuisse credibile est.

8. Carminis Olymp. IX tempus haud longe diiunctum a publica Locrorum clade.

Iam igitur centurn illarum gentium Locrensium tenuis quaedam imago ex tantis
tenebris magis magisque pellucet. Earum igitur inde a vetustissimis temporibus summa
omnium rerum apud Locros potestas fuit: eae domi bellique rempublicam administrarunt;
foedera quoque cum aliis populis, qualia ipsis videretur, sanxerunt. Nequaquam mirum
est, eas Lacedaemoniis se adiunxisse eorumque in Graecia septentrionali studiis magnopere
favisse. Haec res Atheniensium iram movit; quare post pugnam ad Oenophyta‚ qua
mirum in modum Atheniensium in illis regionibus potentia aucta est, enixe hoc eis curae
fuit, ut Locrorum, sicut reliquorum ibi populorum, rei publicae status in eam formam,
quae ipsis commoda esset, mutaretur. Vidimus supra, Myronidem in Locros incursionem
fecisse et post victoriam haud magno negotio partam apud Locros democratiam insti-
tuisse; ac ne familiae nobiles quidquam contra molirentur, centum obsides, qui numerus
est ipsarum familiarum, secum abduxit, Thuc. 1, 108 ἑκατὸν ἄνδρας ὁμήρους τοὺς
πλουσιωτάτους. Tota deinde Locrorum res publica Atheniensium iam foederi adiuncta est.
Hae res gestae sunt primis mensibus anni 456. Pugnam enim apud Tanagram postremo
aliquo mense anni 457 factam esse planissume elucet ex Plutarchi verbis, qui Pericl. 10
tradit, post proelium Tanagrense‚ quo sane Athenienses graviter afflicti sunt, eos in
aliquo timore fuisse, ne Lacedaemonii, sicubi anni tempus commodum advenisset, novo
gravique impetu bellum instaurarent, Plut. Pericl. 10 (Ἀθηναίους) προσδοκῶντας . . . βαρὺν
εἰς ἔτους ὥραν πόλεμον. conf. A. Schaefer⁷ de rer. post bellurn Pers. gestar. temporibus
p. 18. Pugna Oenophytensis intervallo bimestri post facta est, Thuc. 1, 108. Sequitur
ut vere ineunte incursio illa in Locros et rei publicae Locrorum in statum popularem
mutatio facta sit. Thucydides 1, 108, qui temporum ordinem accurate sequitur, deditionem
ab Aeginetis factam statim post incursionem illam Locrensem commemorat: ὡμολόγησαν
δὲ καὶ οἱ Αἰγινῆται μετὰ ταῦτα τοῖς Ἀθηναίοις τείχη τε περιελόντες καὶ ναῦς παραδόντες.

2

