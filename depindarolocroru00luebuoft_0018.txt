16

quibus Opuntem maiorem sceptra in Epeorum terra tenentem commemoravit, v. 58, alta
voce clamant clamabuntque, hoc nomen fastis regiis Eleorum restitui oportere. Sequitur
deinde post v.58‚ in qua cardo totius narrationis vertitur, fabula de Opunte minore, quae
antea in volgus apud Graecos ignota a Pindaro nunc demum Graecarum fabularum
thesauro innectitur. Hanc narrationem ex domestica, ut ita dicam, Locrorum in fabulis
procudendis officina et supellectili depromptam Pindarus, ut ipse dicit novam et antea
nondum auditam Graecis propinavit, unde clarissime opinor intellegitur, etiam apud
Hesiodum in Catalogo vel Eoeis nullam eius memoriam extitisse; Pindarus Ol. IX, 47
ἔγειρ’ ἐπέων σφιν οἷμον λιγύν, 11 αἴνει δὲ παλαιὸν μὲν οἶνον, ἄνθεα δ’ ὕμνων νεωτέρων.

17. Non esse quod Aethlii se pietate Elei tutentur. Nullum admitti in mundo, ab Iove
optime constitutO, cum deis contra deos foedus.

Pindarus vero in carmine, quod totum in patrocinio amicorum recte administrando
versatur, quemadmodum solet facere, summae dulcedini insignem etiam gravitatem et severi-
tatem admiscuit. Eleorum enim superbia et insolentia, quae eos ad acerbam iniuriam Locris
infligendam compulerat, non Locrorum tantum animos, sed deorum quoque immortalium
et heroum iura violaverat. Elei haud dubie eo se praetextu tutabantur, Aethlii honorem
imminui, si non ipsius, sed Opuntis in prima catalogi regum sede nomen poneretur.
Pindarus contra rectissime hoc argumentum eis obicit: si ita agant, eos profecto hunc
morem introducere, ut uno deo in societatem adsumpto bellum nefarium adversus reliquos
deos agant. Illustrat hoc Herculis exemplo, qui adiutrice adsumpta Minerva contra
Ditem patrem⁷ Neptunum, Apollinem acriter dimicaverit; v. 30 Ἡρακλέης σκύταλον τίναξε
χερσίν, Η ἁνίκ’ ἀμφὶ Πύλον σταθεὶς ἤρειδε Ποσειδᾶν, 11 ἤρειδεν δέ νιν ἀργυρέῳ τόξῳ πολεμίζων Η-
Φοῖβος, οὐδ’ Ἀίδας ἀκίνηταν ἔχε ῥάβδον. Et hoc quidem Herculem olim suo iure ita fecisse.
Pindarus enim Herculis aetatem ad tempora certaminum cum Gigantibus refert, Nem.
VII, 90 de Hercule: Γίγαντας ὃς ἐδάμασας. Hac igitur aetate nec mundus nec deorum
coetus in eam iam harmoniam compositi fuerant, quae postea Iovis aeterna et inenarrabili
sapientia stabilita est; at nunc Iovis optimi maxumi imperio instituto, cuius et dis immor-
talibus et hominibus nutui parendum sit, cum unum idemque consilium per universum
mundum effusum omnia, quae fiant et gerantur, regat et moderetur, tale profecto bellum,
quo homines, uno deo verbo tenus adiutore adsumpto, adversus alios deos quasi signis
collatis confligant, non volgaris audaciae et temeritatis, sed furoris documentum esse.
Talia ausa vehementer Pindarus castigans v. 35 ἀπό μοι λόγον inquit Η τοῦτον στόμα ρῑψον’ Η
ἐπεὶ τό γε λοιδορῆσαι θεοὺς ΙΙ ἐχθρὰ σοφία καὶ τὸ καυχᾶσθαι παρὰ καιρὸν Η μανίαισιν ὑποκρέκει.
Pindarus num Eleos meliora edocuerit, an in perversitate perseverarint, incertum est;
ePausaniae V, 1, 3 de Opunte silentio posterius colligas; hoc tamen certo eum adsecutum
opinor, ut iniuriam amicis suis ab Eleis inlatam severe castigando et inspectante Graecia
coercendo in ardens Locrorum volnus balsama instillaret.

