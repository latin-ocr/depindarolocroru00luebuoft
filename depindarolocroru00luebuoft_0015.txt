13

13. Vetusta Locrorum et Epeorum communio Protogeniae fatorum imagine pulchre
in fabulis expressa.

Sed haec populorum locis admodum diiunctorum communio fabulae quoque originem
dedit, quae Locrorum fama et memoria celebratissima, Olympiae quoque altas radices egit.
Huius fabulae caput et argumentum primarium Protogeniae, Pyrrhae et Deucalionis
filiae, fata sunt. Haec igitur narratio Locrorum fabulis domesticis procusa et exornata
in Elidem translata est. ElidenseS‚ id quod paullo infra adparebit‚ earn sibi vindicatam
postea, quom communionis illius cum Locrensibus et vinculi memoria magis magisque
intermortua esset, paullatim ex Locrensium fabularum compage solvere conati sunt.
Pindarus contra assurgit omnesque vires intendit, ut vinculum illud renovaret eiusque
memoriam animis rursus hominurn infigeret denique in hac quoque provincia antiqua
Locrorum iura defenderet. Iam vero ut haec recte enarremus ab exordio ordiendum.
Protogenia igitur vel Cyni, quae urbs portus instar (τὸ ἐπίνειον Strab. IX, 425) est
Opunti urbi, vel Opunte adoleverat, Schol. Pind. Ol. IX, 64 p. 216 med. οἰκῆσαι δὲ ἐν
Κύνῳ τόν Δευκαλίωνα λέγεται καὶ τὴν Πύρραν, καὶ τὴν Πρωτογένειαν ἐκεῖ τετράφθαι φασίν.
ἱστορεῖ δὲ ταῦτα καὶ Ἑλλάνικος. Pindarus ipse Opunte Protogeniam natam et educatam fingit,
hanc enim urbem significat verbis Ol. IX, 41 φέροις δὲ Πρωτογενείας ΙΙ ἄστει γλῶσσαν.
cf. Strab. IX, 425. Protogeniam Iuppiter compressit, ex quo coniugio nati sunt duo
filii, Opus et Aethlius. De Opunte res notissima est e scholiis potissumum Pindaricis,
Sch. Pind.1X, 79 p. 219 init. Πύρρας (narn Pyrrhae semper, ut apud Locros, nornen Deu-
calionis nomen antecedit) καὶ Δευκαλίωνος Πρωτογένεια, ἧς καὶ Διὸς Ὀποῦς, et. pag. 218
med. ἡ Πρωτογένεια] ἐκ ταύτης καὶ τοῦ Διὸς Ὀποῦς, ἀφ’ οὗ ἡ πόλις Ὀποῦς et pag. 216 extr.
ἑκ ταύτης καὶ Διὸς Ὀποῦς, [ἀφ’ οὗ] ἡ πόλις τῶν Ὀπουντίων. Huius narrationis testes splendi-
dissima nomina afferuntur: Hellanicus p. 216 med„ Pherecydes p. 220 extr„ Apollodorus
p. 216 med. De Aethlio Iovis et Protogeniae filio luculentis testis est Pausanias V. 1, 3
Ἀέθλιον] παῖδα δὲ αὐτὸν Διός τε εἶναι καὶ Πρωτογενείας τῆς Δευκαλίωνος. Apollod. bibl.
1, 7, 2, 6 Πρωτογένεια, ἀφ’ ἧς καὶ Διὸς Ἀέθλιος.

14. Opuntem, Protogeniae filium, in regum Eleorum catalogo iure
vetusto locum principem olim obtinuisse.

Narrationis igitur antiquae haec forma fuit: Iovem Protogeniam dilectam sibi in
Elidem abduxisse ibique duos filios, Opuntem, maiorem nat-u, et Aethlium minorem,
genuisse. Haec fabula a Pindaro magnopere confirmatur, narn carminis Ol. IX narratio
mythiea omnis in hac re nititur, Opuntem Iovis filium, Deucalionis nepotem, apud Epos
regnasse, Pind. Ol. IX, 58 θύγατρ’ ἀπὸ γᾶς Ἐπειῶν Ὀπόεντος, Atque hanc tradendi formam
sollemnem quoque et legitimam olim apud sacerdotes Eleos fuisse inde credibile est,
quod re vera in Elide colonorum e Locride profectorum haud exigua multitudo conse-

