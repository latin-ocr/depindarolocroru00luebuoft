7

sorte ducta eam definirent, cui anno vertente triste illud puellae consecrandae munus
subeundum esset. Virgo altera, quae praeter illam ex Aeantide tribu mittenda erat,
quarn Servius fonte suo neglegenter usus ne nosse quidem videtur, ex reliquis tribubus
simili opinor sortitione designari solebat. Hac ratione si negotium expediri solitum esse
statuamus, nulla iam repugnantia Polybio erit curn Servio cum dicit Pol. XII, 5, 7 τὰς
ἑκατὸν οἰκίας . . . ἐξ ὧν ἔμελλον oi Λοκροὶ κατὰ τὸν χρησμὸν κληροῦν τὰς ἀποσταλησομένας
παρθένους ἐς Ἴλιον.

5. De phylarum apud Locros regibus.

Atque paullo etiarn altius in antiquitates illas Locrenses penetrare licebit, Pindaro
opinor duce. Testimonio enim satis manifesto tradi videtur, singulis illis tribubus, quae,
ut diximus, complures familias complectebantur, singulos reges praepositos fuisse, nomine
φυλοβασιλέων nuncupatos. Tribus autem seu phylas in aliis quoque civitatibus regibus
paruisse, Atheniensium exemplo luculentissime confirmatur. Pollux VIII, 111 οἱ δὲ φυλο-
βασιλεῑς inquit ἐξ εὐπατριδῶν ὄντες μάλιστα τῶν ἱερῶν ἐπεμελοῦντο, συνεδρεύοντες έν τῷ βασι-
λείῳ τῷ παρὰ τὸ βουκολεῑον. De phylarum igitur apud Locros regibus eximius testis est
Pindarus Ol. IX, 53 sqq„ qui locus infinitam disputandi et dubitandi copiam semper inter—
pretibus praebuit. Pindari verba si de una tanturn domo regia, e qua Oileus et Aiax
prodierunt, explicentur, impenetrabili caligine involuta sunt. Verba haec sunt, Pind.
Ol. IX, 53 κείνων (Πύρρας καὶ Δευκαλίωνος) δ’ ἕσσαν Η χαλκάσπιδες ὑμέτεροι πρόγονοι, Η ἀρχᾶθεν
Ἰαπετιονίδος φύτλας, Ηκοῡροι κορᾶν καὶ φερτάτων Κρονιδᾶν, ἐγχώριοι βασιλῆες αἰεί, Η πρὶν Ὀλύμ-
πιος ἁγεμών . . . In stemmate enim regum Locrorum, quale exhibet Eustathius ad Il. β, 531
locupletissimum et fide dignissimum, nulla insunt matrimonia puellarum ex Iapeti stirpe
cum Cronidis ante Iovis cum Protogenia coniugium v. 57 πρὶν Ὀλύμπιος ἁγεμών κτλ. De
his igitur heroibus, Opunte minore (v. 64) antiquioribus, poetae verba explicari nequeunt,
neque ullis machinis in hanc sententiam ea torqueri posse, eruditorum conatus infelices
ostendunt.

Relinquitur igitur hoc solum, quod Servii et Polybii testimoniis commendatur, ut
omnium apud Locros phylarum domus regias Pindarum dicere statuamus, quo concesso
omnis huius loci difficultas et inenodabilis confusio tollitur.

6. Aetatis heroicae inferioris ordinis reges alienis auspiciis parentes.

Phylarum enim domus regiae haud dubie e coniugiis puellarum ex Iapeti stirpe
curn dis Olympiis, Mercurio, Apolline, Neptuno aliis originem derivabant. Etenim aetatis
heroicae temporibus non eos tantum reges, quorum maiestas summa est, ad aliquem
deorum ortum suum referre videmus, sed eos quoque paullo inferioris gradus principes,
qui alienis auspiciis parerent. Nam est tale regum illa aetate genus, qui alius excelsioris
nutui subiecti sint. Velut apud Phaeaces, quarn rem Alcinous adumbrat, Od. θ, 390
δώδεκα γὰρ κατὰ δῆμον ἀριπρεπέες βασιλῆες [Ι ἀρχοὶ κραίνουσι, τρισκαιδέκατος δ’ ἐγὼ αὐτός. ΙΙ

