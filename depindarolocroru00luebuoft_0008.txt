6

magna olim tragoedia fuerunt, multorum insigni dolore et lacrimis peraeta. Omnium
illorum certaminum summa haec est: ex optimatium manibus principatum in republica ad

populum transiisse.

4. Centum apud Locros familiae nobilissimae in tribus discriptae.

Apparet igitur, hic quidem rerum gestarum, quem ex scriptoribus historicis adum-
bravimus, cursus si comparetur cum eis, quae Pindarus in carmine Ol. IX enarrat, quod
eodem anno 456 haud ita multo post ludos Olympicos compositum est, fieri non posse,
quin lucem egregiam ambae hae narrationes invicem sibi affundant. Sed antequam haec
plenius, ut par est, persequamur, Locrorum antiquitates paullo etiam subtilius conside-
randae sunt. De Locrorum reipublicae institutis nonnulla nos edocet Polybius loco operis
sui clarissimo, ubi de Locrorum Epizephyriorum antiquitatibus contra Timaeum, satis
acerbe in hominem non nimis acutum invectus, disputat, Pol. XII, 5—16. Erant igitur
apud Opuntios potissumum Locros, qui ceteris Locris antiquiores eorumque quasi parentes
sunt, centum familiae nobilissimae, qui numerus per multa saecula servatus Polybii
etiam temporibus sibi constabat. Eae originem repetebant ex heroinarum cum dis immor-
talibus coniugiis. Inde illud quoque explicandum, quod apud Locros nobilitatis propagatio
fiebat per mulieres; Polyb. XII, 5, 6 πάντα τὰ διὰ προγόνων ἔνδοξα παρ’ αὐτοῖς ἀπὸ τῶν
γυναικῶν, οὐκ ἀπὸ ἀνδρῶν ἐστιν. De eentum familiis nobilibus, quae nonaginta familiarum
'm Elide principatum tenentium apud Arist. Pol. 5, 6 p. 1306, a, 17 nos admoneant, locus
primarius est apud Polyb. XII, 5, 6 εὐθέως εὐγενεῖς παρὰ σφίσι (Epizephyriis) γενέσθαι
τοὺς ἀπὸ τῶν ἑκατὸν οἰκιῶν λεγομένους“ ταύτας δἐἶναι τὰς ἑκατὸν οἰκίας τὰς προκριθείσας ὑπὸ
τῶν Λοκρῶν πρὶν ἢ τὴν ἀποικίαν ἐξελθεῖν.

Hic centum familiarum numerus in aliquot, — quanti autem fuerint, non constat, —
tribus distributus erat⁷ ut una tribus maiorem gentium nobilium numerum comprehenderet,
simili plane, ut apud Athenienses, ratione. Hoc ita fuisse ex Servii ad Aen. 1, 64 testi-
monio constat, qui de notissimo illo usu, quo a Locris quotannis duae virgines nobiles
Minervae Iliensi tanquam ad sacrificium (Plut. ser. num. vind. 12; Timaeus fragm. 66 in
Hist. Gr. fr. vol. I ed. Mueller) mittebantur, referens addit, earum puellarum alteram ex
Aiacis semper tribu eligi debuisse; Serv. 1. s. ut postca dc esus (Aiacis) regno quotannis
mmm nobilem puellam z‘ltsserz'f Ilium sz'bz‘ ad sacrificium mim· cl qnod est amplius de ea
triba, dc qua Aiax fuerat. Mos erat, ut virgines in littore suo expositas Ilienses corripere
temptarent, arreptas in sacrificium abducerent3 si feliciter illae, deae templum assecutae,
evasissent, munus ministrarum in aede Minervae per vitae tempus eis subeundum erat,
cuius rei memoriam versibus pervenustis Euphorio nobis servavit, quo utitur Plutarchus
de ser. num. vind. 12: αἳ καὶ ἀναμπέχονοι γυμνοῖς ποσὶν, ἠύτε δοῦλαι, ΙΙ ἠοῖαι σαίρεσκον Ἀθηναίης
περὶ βωμόν, Η νόσφι κρηδέμνοιο, καὶ εἰ βαρὺ γῆρας ἱκάνοι. conf. Meinekium, Analecta Alexandr.
p. 165. In tribu Aiacis, quae Αἰαντίς fortasse vocabatur, cum complures familiae inessent,
virginis electio aliter fieri vix poterat, quam ita, ut familiae ipsae concilio habito, dein

