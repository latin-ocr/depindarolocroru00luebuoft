1⁶)

,Α

12. Physcoa heroina in Elide culta. Physcus vetus Locrorum rex.

Proverbium: Λοκροὶ τὰς συνθήκας.

Sed praeter haec vestigia parum nobilitata aliud est testimonium Locrorum in Elide
sedentium splendidissimum, qua de re copiose tradidit Pausan. V, 16, 6, cf. O. Mueller,
Mus. Rhenan. 1834 p. 177. Vetus erat in Elide institutum, ut sedecim matronarum (Paus.
6, 24, 10) collegium constitueretur, quae pariter, ut sacerdotes Iovi, ita Iunoni sacra quinto
quoque anno, i. e. redeuntibus Olympiis, facienda curarent. Mulieres antiquissimis tem-
poribus ita eligebantur, ut octonae e Pisatide‚ octonae ex Eleis urbibus crearentur3
postea omnes Eleae erant, ex unaquaque urbe binae. Tempus quoque fuit, Olympiade 104
(Paus. V, 9, 6), cum ex octo tribubus, in quas divisa erat Elis, mulieres eligebantur, Paus.
V, 16, 7 νενεμημένοι γὰρ ἐς ὀκτὼ φυλὰς ἀφ’ ἑκάστης αἱροῦνται γυναῖκας δύο. Et his quidem
mulieribus curn alia munera, tum hoc quoque iniunctum erat, ut duos virginum choros,
quae hymnos duos canerent, instituerent; Faus. V, 16, 6 αἱ δὲ ἑκκαίδεκα γυναῖκες καὶ χοροὺς
δύο ἱστᾶσι, καὶ τὸν μὲν Φυσκόας τῶν χορῶν, τὸν δὲ Ἱπποδαμείας καλοῦσι. Physcoam illam
sacrae fabulae narrabant ex Coelae Elidis pago Orthia oriundam amatam esse ab Baccho,
qui ex ea genuerit Narcaeum; hunc Bacchi filium, cum adolevisset, magnum imperatorem
factum et vicinos populos devicisse, denique aedem Minervae condidisse ἐπίκλησιν Ναρ-
καίας (Paus. V, 16, 7). Physcoa heroina est haud dubie Locrensis. Physcus enim clarissimus
est Locrorum rex, filius Amphictyonis, Locri pater. A Physco Locrenses vetustiore nomine
Physci appellati olim sunt, Eustath. ad Il. β, 531: Ἀμφικτυόνος καὶ Χθονοπάτρας ἀπόγονος
ΦύσκοςἾ οὗ Λοκρός, ὧν ἀπὸ μὲν Φύσκου Φύσκοι πρώην, ἀπὸ δὲ Λοκροῦ Λοκροὶ οἱ αὐτοὶ ὠνο-
μάσθησαν. Physcus urbs quoque est Locrorum Ozolarum, St. Byz. s. v. et Plut.
Quaest. Graec. 15.

Praeterea aliud quoddam e vetusta Locrorum historia testimonium notum est, unde
apparet, ternpore migrationis Heraclidarum et Aetolorum in Peloponnesum Locros Ozolas
huic expeditioni eum in modum favisse, ut insigni quadam fraude, quae in proverbium
Locris minime honorificum abiit, Achaeos fidentes sibi deciperent. Enarravit haec Poly-
bius XII, 12, b. Convenerat Locris cum Achaeis, ut Locri, ubi Heraclidas apud Rhium,
non in Isthmo, transitum molientes vidissent, ignes hostiles, h. e. hostium adventum signi-
ficantes, tollerent Pol. 1. ε. πολεμίους πυρσοὺς αἴρεινς sin abeuntes ad Isthmum vidissent,
amicos φιλίους πυρσούς. Locri amicos suos perfide fefellerunt contrariis, quam convenerat,
ignibus sublatis, amicis pro hostilibus, quo effectum est, ut Achaei opprimerentur. Rei
memoria proverbio servata est, Polyb. 1, ε. §L ἐπὶ τῶν ἀθετοῦντων τὰς συνθήκας προφερό-
μεθα ταύτην τὴν παροιμίαν· Λοκροὶ τὰς συνθήκας. Summa igitur perfidia proverbio signifi-
catur3 cf. Zenob. 4, 97; Eustath. Il. β, 529. Locrensibus igitur cum Epeis et Lelegibus
littoris Peloponnesi occidentalis vetus fuit commercium.

