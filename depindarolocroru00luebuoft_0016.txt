14

derat, qui Physcoam in ludis Olympiis cultam et invocari solitam secum attulerant.
Accedit quod nunquam Protogenia Aethlii mater ficta esset, nisi iam ante hanc genea-
logiam ortam alio vinculo Protogenia illarum regionum populis, Epeis et Pisaeis, propria
et domestica facta esset. Iam igitur nostro iure pro certo hoc et concesso statuere
possumus: in vetustissimo regum Eleorum indice Opuntem primum omnino locum
obtinuisse eiusque nomen reliquis Elidis regibus omnibus praefixum fuisse. Nam Aethlio
quoque aetate maiorem Opuntem fuisse, e Protogeniae ex Locride in Elidem translatae
memoria planissume apparet. Is enim haud dubie filius, cuius nornen (Ὀποῦς) ad matris
patriam (ἡ πόλις Ὀποῦς) nos revocat, alterum aetate necessario anteire debet. Locrenses
igitur Epicnemidii et Opuntii non exiguo hoc sibi decori et honori ducebant, unum ex
heroibus suis domesticis vetustissimum regern in illis locis fuisse, in quibus Iuppiter ad
terram descendere, quo universa Graecia ad summi numinis maiestatem colendam quinto
quoque anno confluere solebat. In hac re se Locros paullulum iactavisse, quis aegre
ferat? Sed longius etiam fabularum fingendarum studium apud Locros progressum est.
Opus heros, Elidis rex ante Aethlium, virile secus non habuit, unam tantum filiam, Pro-
togeniam secundam, ab avia dictam. Hanc iterum Iuppiter, ut aviam olim, abductam in
Maenalo monte compressit et gravidam Locro in matrimonium collocavit, ne, curn liberis
ille orbus· esset, genus eius interiret. Filius Iovis, ex Protogenia secunda natus, Opuntis
nomen, quod avo in Elide fuerat, accepit. Rem luculenter enarrat Pindarus Ol. IX, 58—64:
θύγατρ> . . . Ὀπόεντος ἀναρπάσας . . . ἔνεικεν ΙΙ Λοκρῷ, μὴ καθέλοι νιν αἰὼν . . ,ΙΙ ὀρφανὸν
γενεᾶς . . . ΙΙ εὐφράνθη δὲ ἰδὼν ἥρως θετὸν υἱόν, ΙΙ μάτρωος δ’ ἐκάλεσσέ νιν ΙΙ ἰσώνυμον ἔμμεν.

15. Opuntis nomen cum magno Locrorum luctu ab Eleis ex regum catalogo
expunctum. Huius iniurae causa fuerit populare imperium, sublata'oligarchia, apud
Eleos institutum.

Cum igitur in mutuo hoc vinculo, quod per duplex Iovis cum duabus Protogeniis
coniugium efficiebatur. celebrando et amanter excolendo magnopere sibi placerent Locri,
non potuit non eos vehementer offendere Eleorum sacerdotum inurbana et inimica admodum
harum fabularum perturbatio. Nam ut brevi comprehendamus, quod illis temporibus magnis
haud dubie discordiis peractum est, sacerdotes Elei ex regum Eleorum catalogo Opuntem
Protogeniae filium, sustulerunt. Edocemur de hac re planissume Pausaniae narratione,
Paus, V, 1, 3. Exponit ibi Pausanias de regum Elidensium antiquissumorum catalogO.
Primus est Aethlius t βασιλεῦσαι πρῶτον ἐν τῇ γῇ ταύτῃ λέγουσιν Ἀέθλιον . . ., τούτου δὲ
Ἐνδυμίωνα γενέσθαι. Endymionis rursus filii sunt Paeon, Epeus, Aetolus, una filia Eurycyda.
In regno sequuntur Epeus, qui sine virili prole moritur, et Aetolus, qui propter caedem
ex Elide discedit. Cum igitur regnum virili prole vacuum esset, secutus est Eurycydae
ex Neptuno filius Eleus, quem postea Augias excipit, Paus. V, 1, 8 ἔσχεν ἀρχὴν Ἠλεῖος
Εὐρυκύδης τε τῆς Ἐνδυμίωνος καὶ . . . πατρὸς ὢν Ποσειδῶνος . . . ξ 9 Ἠλείου δὲ ἦν Αὐγέας.
De Opunte igitur in toto hoc catalogo altum silentium; excluserant praefracte eius

