'⁴- ὃ ἰ

⁶ ww of ww) · ’

ἶᾞῖἷῖ ³}

RECTOR ΕΤ SENATVS

VNIVERSITATIS FRIDERICIAE GVILELMIAE RHENANAE
CIVIBVS

S.

1. Pindarus quomodo res divinas et humanas in carminibus copulaverit.

Est hoc ingenium carminum Pindaricorum, ut in eis res divinae, caelitus arcessitae,
ex theologiae Graecae arcanis haustae arctissimo vinculo cum rebus humanis, praesen-
tibus, e media vita petitis coniungantur. Poeta modo philosophus est, ad astra oculos
attollens, modo ipsius vitae pictor subtilissimus et locupletissimus. Nam vates Apollinis,
quem in Theoxeniis Delphicis (A. Mommsen, Delphica p. 302) ad epulas Apollo praeco-
num voce vocabat: Πίνδαρος ἐπὶ τὸ δεῖπνον τῷ Θεῷ (Eustath. Vit. Pind. ap. Westerm.
Biogr. p. 92), ita sibi persuaserat: per universam vitam humanam divinae sapientiae
semina sparsa esse, nihil tam volgare et quotidianum esse, quin luce divina penitus per-
fundi possit. Ex harum rerum, volgi certe opinione saepe discordantium, felicissima
copulatione Pindari carminum tum difficultas quaedam peculiaris, tum eximia etiam atque
incomparabilis pulchritudo nata est. Duas enim illo foedere icto res lucratus est Pindarus.
Primum cum amicorum suorum res gestas et fata narrat vel fabulas mythicas tanquam
ex Amaltheae cornu effundit, haec nunquam delectationis unius caussa afferuntur, sed ad
altiorem semper sapientiam instillandam. Deinde vero cum praeclara vitae praecepta et
sententias de rebus divinis recludit et aperit⁷ haec nunquam eam speciem praebent, quasi
ex philosophantis cerebro, studio operoso et laborioso, extorta sint, meditationum macie
exsangui pallentia, sed vitae coloribus nitidissimis florentissimisque distincta et ornata
semper incedunt.

Huius artis cum alia plurima Pindari carmina documento sunt, tum praeclarum in
modum carmen Ol. IX in Epharmostum Opuntium lucta victorem, cui Ol. 81‚1 = 456 ad
Alpheum oleagina corona obtigerat. Epharmostus vir erat regia stirpe oriundus,
luctandi arte et corporis robore insignis; vicerat non Olympiae tantum, sed in Pythiis‚
Nemeis, Isthmiis aliisque multis ludis sacris, quae per Graeciae civitates agebantur. Pin-
darus igitur tantam virtutem et gloriam, constantissimo fidissimoque studio partam, ut
par fuit, meritis laudibus effert. Sed his laudibus minime carminis summa sententia
absolvitur3 immo aliud quid praeterea spectat poeta. Non solius Epharmosti, sed nobilitatis

