17

18. Vitio pervolgato accidit, ut homines, uni rei, per se bonae, nimium studentes, vitae
in universum harmoniam subvertant. Pindari ea de re sententia.

Exposuimus de temporum illorum rebus gestis et hominum fatis, quae caussam
carmini Ol. IX pangendo Pindaro dederint. Sed haec quamquam lucis aliquid adferunt
ad partes quasdam carminis intellegendas, tamen minume sufficiunt ad universam eius
sententiam percipiendam. Pindarus cum ostendit, Locrorum nobilitatem tam vetustam
esse, ut hominum genus post diluvium regeneratum et renovatum aetate aequet, hac
laude minime nec suum animum ad altissima evolantem saturavit, nec auditorum expecta-
tionem ea expleri posse sibi persuasit. Ne alterum quidem illud, quod in sanctissima
Iovis Olympii sede Opuntis Locrorum herois nomen, erasum ab Eleis, restitutum volt,
tantum ei visum est, ut per se ipsum carmine dignum videretur. Haec sunt caduca et
terrestria. Verum insunt in unoquoque Pindari carmine igniculi quidam caelesteS, sen-
tentiae et praecepta ex eius sapientiae copiis hausta, quae rerum humanarum curn divinis
communionem complectitur, quae non vitae secundum volgarem astutiam moderandae
regulas quasdam tradit, sed quae hoc ostendit, quemadmodum per uniuscuiusque hominis
vitam summi illius consilii, quo mundus regitur, aeterni concentus resonent. Talis igitur
semper sententia investiganda est, cum carminis alicuius compositionem et harmoniam
per omnes partes diffusam cognoscere cupiamus Quae supra, temporum illorum historia
in comparationem vocata, eruimus, corporis tantum lineamenta et species externa in hoc
epinicio sunt. Anima, udae argillae a Prometheo inflata, nondum adparuit.

Sed non nimium, credo, difficile erit, summam huius carminis sententiam adumbrare,
quoniam semper in ipsis rebus, quae originem carmini dederunt, iam latet sententia, quae
ex rudi materia poetae ingenio elicitur. Proficiscendum in hoc proposito inde est, quod
Ol. IX, 28 poeta dicit, omnes, quibus homines instructi sint, facultates et ingenii dotes
deorum immortalium donum esse: ἀγαθοὶ δὲ καὶ σοφοὶ κατὰ δαίμον’ ἄνδρες Η ἐγένοντ’. Sed
magnum est in hac modestiae et pietatis specie periculum; tanquam a scopulo acutissimo
retinenda ab eo navis. Hominum volgus dum virtutem se sectari opinatur, in impietatis
crimen incurrit. Itaque omnes nervos poeta intendit, ut oratione efficacissima, imagine
luculentissima vitii illud genus, quod blandam virtutis speciem mentitur, pingat, castiget,
execretur. Nam volgus facillime falso splendore decipitur. Atque vitium illud pervol-
gatum est, digitis monstrari potest. Plurimi enirn sunt homines, qui, unius alicuius dei
auxilio freti, ceteris bellum indicunt; hoc vitio qui laborat, irrumpit ille, torrentis instar,
in aliorum provinciam, limites a Iove constitutos transilit, fragore et caeco impetu fertur,
nullus est in summa eius fortitudine verus fructus. Haec impietas est. Quidquid enim
divinum est, unum est et inseparabile et secum ipsum concors. Magno foedere mundus
continetur, quo tam di immortales, quam hominum, qui hemerobiorum instar sumus, genus
tenetur. Nam Pindarus, ut Aeschylus, duas mundi et deorum aetates statuit, alteram
Saturni, alteram Iovis. Ex illo turbulentiore statu perfectissima paullatim harmonia
exorta est; nam perfectissima quaeque postrema.

3

